# Psychologické a duchovní poradny

## Psychologické poradny

V psychologických poradnách rádi přivítáme holky i kluky, mladé ženy i mladé muže. Psychologické poradny zkrátka pro všechny a vyplývá to již z jejich názvu - muži jsou totiž dost logičtí a ženy zas krapet psycho =) (konec nejapných fórků).

Zkrátka jsme tu pro Vás pro všechny, protože si moc dobře uvědomujeme, že období dospívání není obvykle úplně jednoduché. Natož teď v této složité době, kdy jsme se nejprve potýkali s covidovou pandemií a s tím vším, co k tomu patřilo. Kromě toho, že možná mnohým z nás někdo blízký zemřel, tak se také ukazuje, že se zhoršil psychický stav mnoha lidí. Spousta lidí kolem nás se potýká s úzkostnými stavy, s depresí či jiným duševním trápením. Sotva jsme se dostali z pandemické situace, je svět ve válečném konfliktu a to je ten život někdy složitý i bez těchto přidaných záležitostí.

A proto jsme tu pro Vás my: psychologové, psychoterapeuté, krizoví interventi. Chtěli jsme myslet na vaše duševní zdraví a být vám oporou. Každý jsme trochu jiný, ale máme společné to, že tu chceme být pro vás v případě, že vás něco konkrétního trápí. Také ale v případě, kdy vlastně nevíte, co konkrétního to je, ale možná se jen necítíte ve své kůži. Nebo naopak, cítíte se úplně v pohodě, ale třeba vás baví seberozvoj a chtěli byste se na sebe kouknout zase trochu jinak a mít u toho profíka. Možná taky uvažujete o terapii, ale nevíte co od ní čekat a jak to probíhá. Tak si to můžete přijít oťuknout tady na CSM. Předem chceme říci, že je pravděpodobné, že všechno nezvládneme vyřešit tady na CSM, ale aspoň můžeme pomoct Vás nasměrovat, co dál.

Každý den se Vám může individuálně věnovat několik terapeutů. Přes aplikaci je dobré si zarezervovat 50 minutové setkání. Pokud máte zájem o individuální setkání, téma s kterým přijdete může být vskutku jakékoliv.

Kvůli nedávné pandemické situaci jsme kromě všeobecné psychoterapie/ psychologického poradenství, mysleli také na pozůstalé. Ve čtvrtek zde bude Honza Kaňák, který je specialistou právě na práci s pozůstalými. Pokud Vám někdo zemřel a rádi byste mluvili o tomto tématu, je on pro Vás ten pravý. Podpůrná skupina pro pozůstalé může také proběhnout v sobotu ve 14h s Bárou Rackovou, která pracuje ve stejné organizaci jako Honza.

Ve středu a pátek zase Bára s Prokopem Remešem nabídnou skupinovou terapii s Biblí, tzv. hagioterapii. Sem nemusíte přicházet s žádným tématem, můžete zkrátka jen přijít a budeme pracovat s tím, co k nám přijde skrz práci s biblickým textem a skrz skupinovou dynamiku.

---

## Bára Racková

Měla jsem se jmenovat Pepina, ale na poslední chvíli si to mamka rozmyslela a jsem Bára… a jsem za to ráda. Osm let jsem se věnovala krizové intervenci na Lince bezpečí, v současné chvíli sedmým rokem pracuji jako terapeutka v Poradně Vigvam, kde se věnuji pozůstalým a také ve své soukromé praxi, kam za mnou přichází lidé s různými tématy. Vycvičena jsem v psychodynamickém přístupu v systému SUR a v existenciální psychoterapii. Protože mě, od dob co si pamatuji, fascinoval terapeutický potenciál spirituality a naopak také spirituální rozměr terapie na HTF UK se věnuji Pastoračnímu poradenství a v Psychiatrické nemocnici Bohnice spojuji mé dvě lásky Bibli a psychoterapii při hagioterapii. Hagioterapie je forma skupinové psychoterapie, při které se biblický text používá jako psychoterapeutický nástroj.

Na CSM mám na starosti organizaci Psychologických poraden, proto pokud je Vám v této oblasti cokoliv nejasného, potřebujete se ujistit, nasměrovat, nebo v této oblasti něco nefunguje, můžete se obrátit přímo na mě, když mě potkáte nebo na tel. [777 686 146](tel:+420777686146). Kromě toho se se mnou také můžete setkat při hagioterapii (st a pá) a na skupině pro pozůstalé.

## Skupina pro pozůstalé

Sobota 14 -15.30 max. 12 osob

---

## František Zakopal

Pracuji coby školní psycholog na církevním gymnáziu a základní škole v Prostějově. Pomoc mladým mě nesmírně naplňuje, zejména když se jako jáhen mohu pohybovat v církevním prostředí a spolupracovat na rozvoji mladých lidí s učiteli, školním kaplanem a speciálním pedagogem. V rámci CSM mohu nabídnout svou metodu práce spočívající v krátké terapii zaměřené na řešení, kterou jsem získal díky olomouckému Daletu, jelikož jsme v Hradci Králové jen pár dní.Těším se na milá setkání s vámi.

---

## Milada Macháčková

Jsem Milada Macháčková, kognitivně-behaviorální terapeut, který maximálně využívá třetí vlny KBT, tj. její integraci s mnoha jinými psychoteraeputickými školami, rodinnou terapií a mindfullness, díky čemuž je dosaženo vysoké terapeutické efektivity, ověřené klinickými studiemi.

Zároveň přednáším na Univerzitě Hradec Králové jako lektor v Ústavu preprimární, primární a speciální pedagogiky.

Asi nejbližším tématem jsou pro mě výchovné a vztahové obtíže včetně vztahu s sobě samému, úzkost a zvládání náročných situací.

---

## Johana Malá

Vystudovala jsem mezinárodní vztahy. To, co mě baví a čemu se stále věnuji, jsou vztahy mezilidské. Jako krizová interventka pracuji na Lince bezpečí.

Dobrovolnicky se věnuji práci s mládeží. Přijímám jakékoliv téma. Opravdu cokoliv, o čem potřebujete mluvit. Například jak zvládat úzkost a strach, paniku, sebepoškozování,
poruchy příjmu potravy, kyberšikana, jak se rozhodovat, konflikty, vztahy, vyčerpání, partnerství, sexualita, sexuální orientace, coming out, obavy z války, moje budoucnost, krize víry... a co trápí Tebe?

---

## Bára Krčmářová

Jsem psychoterapeutka a krizová interventka. Vystudovala jsem psychologii s klinickou specializací na FF UK, absolvovala systematický výcvik v Gestalt terapii při IVGT, výcvik krizové intervence a spoustu dalších seminářů. Přes 12 let jsem pracovala v oblasti krizové intervence pod Sdružením Linka bezpečí, v poradně Vigvam jsem se věnovala klientům po těžkých ztrátách, dlouhodobě vedu vlastní terapeutickou praxi a jsem mapujícím terapeutem Sociální kliniky. Vedle psychoterapie se zaměřuji na vzdělávání ve firemním i neziskovém sektoru (AC/DC, trénink, koučování, design a facilitace workshopů). Energii čerpám v horách, španělsky mluvících zemích, na lodi a v improvizačním divadle.

---

## Honza Kaňák

Jsem Honza a v pomáhajících profesích se pohybuji od roku 2004, nejprve při práci na Lince bezpečí a částečně pak také v Nízkoprahovém zařízení pro děti a mládež. Poskytování krizové intervence, terapie a sociální práce jsem se věnoval také v Modrých dveřích. Poslední tři roky se klientské práci věnuji výhradně v Poradně VIGVAM, která se zaměřuje na práci s pozůstalými dětmi i dospělými. Kromě toho občas lektoruji (především témata spojená s krizovou intervencí a s truchlením) a věnuji se vědecko-výzkumné činnosti (zaměřuji se právě na oblast truchlení a pak také na pozici spirituality při poskytování sociální práce).

---

## Radka Hurníková

Jmenuji se Radka Hurníková a je mně 39 let. Jsem aktuálně na rodičovské dovolené a věnuji se dvěma dětem. Pracovala jsem jako psycholožka v pedagogicko-psychologické poradně a v oblasti náhradní rodinné péče. Hluboce smysluplná mně přijde laskavost k dětem a zároveň bezpečné předvídatelné a jisté hranice, které rodič s láskou a klidem dítě naučí respektovat. Věřím, že více se děje mimo naše přímé úsilí - naším vzorem. Mé uvažování je ovlivněno psychodynamickým výcvikem. Moc mě baví objevovat souvislosti mezi naším dětstvím a tím, co se nám děje "tady a teď", opakující nevědomé scénáře a motivy, které nás bez náhledu na ně mnohdy nechávají narážet na skály problémů zdánlivě bez příčiny a možnosti změny.

Všichni jsme na cestě, na cestě poznání, na cestě poznání sebe sama. Oslovuje mně, jak netušené možnosti změny, stability, vědomého konání a větší spokojenosti nám může nabídnout zrání osobnosti a osobnostní rozvoj. Věřím, že se člověku dobře žije ve smysluplných vztazích, bez napětí, s možností komunikace, v důvěře, s láskou a přijetím a s respektem k hranicím každého. Jsem pokorná k osobnímu příběhu, k osobní historii, k individualitě. Ráda budu průvodcem ve spolupráci. S úctou, s respektem.

---

## Markéta Horáková

Pracuji jako psycholožka s dětmi, dospívajícími i dospělými. Vystudovala jsem teologii na Cyrilometodějské teologické fakultě a jednooborovou psychologii na Filozofické fakultě Univerzity Palackého v Olomouci. Absolvovala jsem komplexní psychoterapeutické vzdělání v systemickém přístupu a v krizové intervenci. Pracuji s jednotlivci i páry a s různými tématy, jako jsou např. úzkosti, deprese, strach, stres, sebepoškozování, truchlení, trauma, vztahy, závislosti.

---

## Tereza Tetourová

Jmenuji se Tereza Tetourová a téměř tři roky jsem pracovala jako školní psycholožka na základní škole, kde jsem se věnovala individuálně dětem a jejich tématům, ale také práci s celými třídními kolektivy. Aktuálně působím jako dětská psycholožka v centru LOCIKA pro děti, které zažívají násilí v rodině. Věnuji se také psychoterapii, tzn. prostřednictvím rozhovoru společně s klienty otevíráme témata, která do naší spolupráce přináší, a hledáme možná řešení pro zvládání tíživých situací a dosažení změn, které si klienti přejí.

Nabízím možnost přijít si popovídat o čemkoliv, co se (ať už v danou chvíli, anebo dlouhodobě) jeví jako důležité či palčivé k probrání a hodilo by se k tomu ucho psycholožky. Mezi možná témata může patřit například vztah k druhým/vztah k sobě, stres, obavy, vnitřní nepohoda, nejistota, krize, přání něco změnit, těžká životní situace a její zvládání. Může také ale jít o zapřemýšlení si nad tím, co se mi v životě daří a co chci dál rozvíjet, popř. nad tím, ve které části své životní cesty aktuálně stojím a jakým směrem se chci dál vydat. Jakékoliv téma či příběh může být podnětem pro naše společné povídání. :-)

---

## Martina Cibulková

Jsem psychoterapeutka z Hradce Králové, dlouhodobě pracuji s dospívajícími a dospělými. Nabízím podporu a nasměrování ve vztahových, rodinných i osobnostních problémech. Pokud Vás něco ve Vašem životě znejišťuje, přijďte si popovídat.

---

## Eliška Vaňková

Vystudovala jsem jednooborovou psychologii na Filozofické fakultě Univerzity Palackého v Olomouci. Absolvovala jsem kurzy: Psycholog ve zdravotnictví, Komplexní krizová intervence, Vedení efektivního rozhovoru, Systemická práce s rodinou a Narativní práce s dětským traumatem, dále kratší kurzy: Práce s dětskou kresbou, Práce s herním pískovištěm, Práce s dětmi ze sociálně znevýhodněného prostředí a Základy systemické práce s dětmi a dospívajícími. Jsem frekventantkou dlouhodobého psychoterapeutického výcviku ve strategické a systemické kooperační a komunikační psychoterapii a hypnoterapii v institutu HERMÉS Praha a ve výcviku v Terapii partnerského vztahu (LIPPP).

---

## Prokop Remeš

V Psychiatrické nemocnici Bohnice pracuji jako psychiatr, psychoterapeut a gynekolog, kromě těchto oborů jsem vystudoval také katolickou teologii. Byl jsem spoluzakladatelem Společnosti pro studium sekt a nových náboženských směrů a jsem zakladatelem Existenciální hagioterapie, kterou jsem rozvinul v rámci svého působení především v psychoterapeutických skupinách pro závislé. Hagioterapie je formy existenciální terapie, která se dotýká hlubokých existenciálních témat, jako je vina, utrpení, dobro, zlo, smrt, smysl života apod., v níž Bible a její příběhy slouží jako zrcadlo vlastních náhledů na život.

## Skupinová hagioterapie

Na CSM nabízí účast při skupinové hagioterapii.

### A co to ta hagioterapie vlastně je?

Existenciální hagioterapie (EH) jako forma skupinové psychoterapie je definovatelná třemi základními znaky:

- EH vychází ze zásad existenciální psychoterapie (a v jejím kontextu považuje za základní dynamiku života člověka úzkost ze smrti), ale široce se otevírá tematizaci spirituality a transcendentna. Spirituální a náboženské struktury považuje za přirozenou a vrozenou součást lidské psychiky a zralost těchto struktur považuje za významnou podmínku rozvoje vnitřní integrity a duševního zdraví člověka.

- Jako prostředku setkávání s nejhlubšími silami lidského nitra používá Bibli.
  Vychází z předpokladu, že příběhy Bible a našich životů jsou ve vzájemném hermeneutickém kruhu, tedy ve vzájemném vztahu mezi významem textu a pochopením našich životů, mezi zkušeností ukrytou v textu a zkušeností čtenáře.
  Ty zkušenosti se vzájemně osvětlují a interpretují a setkání s nimi pomáhá hlubšímu pochopení světa, ve kterém se pohybujeme.

- V terapeutické praxi používá existenciální hagioterapie běžné postupy skupinové psychoterapie. Jak k podpoře kontaktu člověka se sebou samým, tak kontaktu s druhými lidmi. Navíc však čerpá inspiraci z duchovních postupů tzv. Otců pouště, mnichů poustevníků žijících na sklonku antiky v pouštích severní Afriky a Blízkého východu, V intenci této tradice se nezaměřuje na přímou snahu "rozbíjet" destruktivní algoritmy myšlení, prožívání a chování přítomné v psychice člověka, ale usiluje se proměňovat psychické a sociální "pole", v němž tyto vzorce působí, tak aby byla podvázána jejich ničivá a zotročující moc nad člověkem.
  více informací najdete na www.hagioterapie.cz nebo na našem FB

### Hagioterapeutická skupina

min. 4 zájemci max.15

- Středa 17-19
- Pátek 15-17

## Duchovní poradny

Popovídat si jen tak s knězem, nebo řeholní sestrou? Není to divný?
NENÍ!

Pojď s námi zbořit hradby mezi zasvěcenými osobami a mladými. Kněz může být kámoš! Řeholní sestra může být kámoš! Všichni budou rádi za normální pokec a pokud budeš chtít, můžeš s nimi otevřít i věci, které tě trápí. Jsou totiž i skvělí posluchači, kteří nesoudí a přijmou tě s otevřeným srdcem a vlídným slovem.
Máš kněze a řeholníky zmáklé?

Tak pojď za našimi manželskými páry! Tady můžeš na rovinu mluvit o svém současném, nebo i minulém vztahu. A pokud jsi dlouho sám, tak i pro tebe tu máme člověka, který tvému single životu moc dobře rozumí.

Tak neváhej a přihlas se!

## Antropologické poradny

V těchto poradnách tě čekají různí zajímavý lidé.

Jední znich budou pracovníci mobilního hospice Duha, kteří tě vyslechnou pokud si přišel o blízkého člověka a je to pro tebe stále těžké.

Pokud tě trápí něco z gynekologické oblasti, nebo by ses chtěl/a na něco zeptat, tak přijď do gynekologické poradny.

Další je sociální právní poradna, která ti může odpovědět na nejrůznější životní situace a pomůže ti najít řešení z těžkých životních situací.

---

# Modlitební tým & Přímluvná modlitba

V druhé kapitole Markova evangelia čteme příběh o tom, jak čtyři nesli ochrnutého k Ježíši. Pro zástup lidí se však nemohli k němu dostat. Proto odkryli střechu, prorazili otvor a spustili dolů nosítka s ochrnutým k Ježíšovi.

Tento příběh ukazuje princip a sílu přímluvné modlitby. Tým přímluvné modlitby je zde, aby ti pomohl vzít tvé obtíže, problémy, těžkosti nicméně i klidně Tvé radosti položit je na nosítka neboli vložit do společné přímluvné modlitby a donést je k Ježíši, aby On danou oblast tvého života naplnil svým požehnáním. Přímluvná modlitba je modlitba církve – modlitba malého společenství za svého sestru/ bratra v Kristu a jeho potřeby.

První křesťanské obce hluboce prožívaly tento způsob sdílení. Apoštol Pavel je tak činí účastnými své služby evangeliu, ale také se za ně přimlouvá. Přímluva křesťanů nezná hranic: „… za všechny lidi … za všechny, kdo mají moc“ (1 Tim 2,1), za ty, kteří pronásledují, za spásu těch, kteří odmítají evangelium. (KKC 2636). Církev nás učí přímluvné modlitbě a povzbuzuje k ní, takto sdíleli a nesli spolu své prosby již první křesťanské společenství, a i nyní ve velkém společenství tady na CSM chceme s Tebou sdílet a nést Tvé prosby, dát je na nosítka společné modlitby.

Modlitební tým je zde, aby zajistil modlitební podporu celého setkání. Modlíme se speciálně za účinkující a hosty, dobrovolnické týmy, za jednotlivé části programu, ale i za prostory apod. Úloha modlitebního týmu je tedy vyprošovat Boží požehnání a ochranu pro celé setkání.

Tým přímluvné modlitby, je zde pro službu všem, co přijeli na setkání, takže především vám účastníkům CSM. Služba přímluvné modlitby bude probíhat vedle pódia v odpoledních hodinách a během večerního programu. Členové týmu mají vždy u sebe visačky.

---

## Menu Kolping:
### Teplé nápoje 

Espresso ... 40,- Kč

Espresso Macchiato ... 45,- Kč

Cappuccino ... 50,- Kč

Cafe Latte ... 55,- Kč

Flat white ... 60,- Kč

Čaj Sonnentor *(černý, zelený, ovocný, bylinný)* ... 30,- Kč
 
### Studené nápoje

Espresso na ledu ... 40,- Kč

Espresso tonic ... 60,- Kč

Ledová káva s mlékem ... 55,- Kč

Cold brew ... 60,- Kč

Alternativní mléko do kávy ... 10/15,- Kč

Domácí limonáda *(0,4l)* ... 35,- Kč

------------------

# Bosco point
 
## Menu Bosco point:

Točená limonáda *(0,5l)* ... 25,- Kč

Nanuky v ceně ... 20,- 25,- 30,- 35,- Kč
 
Brambůrky ... 25,- Kč

Cibulové kroužky ... 25,- Kč
 
## Menu CSM stánek:

Pivo Prorok (Neratov) 10°, 0,5l ... 30,- Kč

Pivo Prorok (Neratov) 10°, 0,3l ... 25,- Kč

Ovocné pivo (Neratov) 0,5l ... 25,- Kč

Ovocné pivo (Neratov) 0,3l ... 20,- Kč

Kofola (Neratov) 0,5l ... 25,- Kč

Kofola (Neratov) 0,3l ... 20,- Kč

Toast (šunka,sýr) ... 20,- Kč

Párek v rohlíku ... 15,- Kč

Pizza ... dle výběru

---------------------

# Kafekára

## Menu Kafekárna:
ESPRESSO 100% Arabica Kafekára ... 45,- Kč

DOUBLE ESPRESSO 100% Arabica Kafekára, dvojitá dávka kávy ... 70,- Kč

OD ŽIDA  se zázvorem ... 45,- Kč

INDICKÁ s kardamonem ... 45,- Kč

AFRICKÁ se sypaným kakaem a šlehačkou ... 55,- Kč

BABIČČINA  s vaječným likérem a šlehačkou ... 65,- Kč

AZTÉCKÁ s chilli, čokoládou a šlehačkou ... 70,- Kč

KOFILA s čokoládou, rumem a mlékem ... 60,- Kč

CAPPUCCINO s mléčnou pěnou ... 55,- Kč

LATTÉ více mléka více pěny ... 60,- Kč

FLAT WHITE mléčná pěna a double espresso ... 80,- Kč

MOUŘENÍN s čokoládou a šlehačkou ... 60,- Kč

OD JEŽIBABY s perníkovým kořením a mlékem ... 50,- Kč

LEDOVÁ  KÁVA na ledu s mlékem a šlehačkou ... 65,- Kč

ESPRESSO TONIC led, tonic, citronová šťáva a espresso *(0,3 l)* ... 70,- Kč

VČELAŘSKÁ s medem a šlehačkou ... 60,- Kč

KÝBL KÁVY double espresso, hodně vody ... 75,- Kč

BEZ  KOFEINU ... 45,- Kč

TUREK ... 45,- Kč

HORKÁ ČOKOLÁDA se šlehačkou ... 55,- Kč

LEDOVÁ ČOKOLÁDA se šlehačkou ... 60,- Kč

CHALOUPKA  šlehačka, perníkové koření, čokoláda ... 55,- Kč

OVOCNÁ LIMONÁDA dle nabídky s ledem ... 45,- Kč

LEDOVÝ MAČO mletý zelený čaj Matcha *(0,3l)* ... 60,- Kč

ČAJ černý, zelený, ovocný, mátový, bylinný *(0,4l)* ... 50,- Kč

MLÉKO porce ... 5,- Kč

ŠLEHAČKA / MED ¼ kelímku/1 lžíce ... 10,- Kč

ROSTLINNÉ MLÉKO k ceně kávy dle výběru ... + 15,- Kč

--------------------------

## SKOK do života, o.p.s.

Tato společnost poskytuje v Hradci Králové a okolí sociální služby a chráněná pracovní místa lidem s mentálním postižením a duševním onemocněním tak, aby získali sebedůvěru a samostatnost. Provozujeme BISTRO u dvou přátel a chráněnou dílnu LADÍLNA.
 
## Menu Skok do života:
POPCORN ... 30,-

RAJEC JEMNĚ PERLIVÝ *(1,5l)* ... 25,- Kč

RAJEC NEPERLIVÝ *(1,5l)* ... 25,- Kč

DOBRÁ VODA NEPERL. *(0,5l)* ... 20,- Kč

DOBRÁ VODA JEMNĚ PERL. ... 20,- Kč

RAJEC OCHUCENÝ *(0,75l)* ... 20,- Kč

MATTONI OCHUCENÁ *(1,5l)* ... 28,- Kč

KOŠÍČEK SLANÁ NÁPLŇ ... 25,- Kč

KOŠÍČEK SLADKÁ NÁPLŇ ... 30,- Kč

KOLÁČKY ... 10,- Kč

LÁTKOVÁ TAŠKA ... 120,- Kč

POLŠTÁŘEK ... 150,- Kč

LÁTKOVÝ SÁČEK ... 60/40,- Kč *(dle velikosti)*

BUTTON ... 30,- Kč